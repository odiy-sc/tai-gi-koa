Ū-lâng sī bô hêng-chong, ū-lâng pī hong chhiò gōng
Jia̍t-lôan ê hong-chhoe, phiau lâi poe khì, siūⁿ bōe kàu hiah hòng-tōng
I chhin-chhiūⁿ chi̍t-chūn hong, tiāⁿ-tiāⁿ bô siú sìn-iōng
La̍k-goe̍h ê iām-thiⁿ, ín gún khian-kòa, khó-ài ê po̍k-chêng-lông

Hong-chhoe hong-chhoe, hong-tiong chi̍t-tiuⁿ phoe
Siá chāi bāng-tiong ê siuⁿ-si ū gōa-chōe
Iân-hūn iû thiⁿ khòng-chè, kán-tan chi̍t-kù ōe
Chêng tōan bô sio-chioh-mn̄g, gún sī siáⁿ-lâng--ê

Ū-sî-chūn jia̍t-hong-hong, ū-sî-chūn chiok sit-bōng
Jia̍t-lôan chāi hong-tiong, chhun lâi chhiu khì, ū-chêng tio̍h-ài pó-tiōng
I chhin-chhiūⁿ chi̍t-chūn hong, khin-khin chiong gún siàn-tōng
La̍k-goe̍h ê bāng-tiong, iu-gôan siong-sìn, ū-chi̍t-ji̍t chài siong-hông

Hong-chhoe hong-chhoe, hong-tiong chi̍t-ki hoe
Siáⁿ-lâng ē chai, chheng-chhun chhun gōa-chōe
Iân-hūn sī sio-khiàm-chè, kán-tan chi̍t kù ōe
Chêng tōan mā bô kè-kàu, gún sī pa̍t-lâng--ê
（Chêng tōan mā bô kè-kàu, gún sī siáⁿ-lâng--ê）