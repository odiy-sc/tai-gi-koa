Lán pó-tó kó͘-chá sī kiò-chòe Tāi-oân, tē-miâ leh hō ū chin chē khoán
Hong-thó͘ bîn-chêng kín pò lí chai, lâm-pak jī-lō͘ lóng ū liû-thoân

Tang-káng tī Pîn-tong chhut hái-sán, Sai-káng Tâi-lâm ū chhoe-bah-oân
Lâm-káng kî-si̍t sī tī Tâi-pak, Pak-káng Má-chó͘ tī Hûn-lîm-koān

Ka-gī Sin-káng ū Hōng-thian-kiong, Mí-tô͘ Kū-káng ū Sam-chhian-kiong
Tiong-káng bián-kóng mā tī Tâi-tiong, Tōa-káng Sió-káng lóng tī Ko-hiông

Bí-lē ê pó-tó sī Tâi-oân, lâng kóng siōng súi ê hong-kéng tiō-sī lâng
Kok-tē ê khiuⁿ-kháu ài thiaⁿ hun-bêng, lam-khiuⁿ pak-tiāu lóng-mā bô sio-kâng

Lí sī siáng (he sī Tâi-pak-lâng)
Lí sī siâng (he sī Hûn-lîm-lāng)
Lí sī chiâ (i sī Chiang-hòa-lâng)
Ah lí sī sûi (chāi-hā kó͘-chá-lâng)
Chia̍h-pūiⁿ phòe ló͘-núi (sī Gî-lân-lâng)
Cha-pio cha-bió (he sī Kim-mn̂g-lâng)
Ah lú leh bín-tāi (sī gún Phêⁿ-ô͘-lâng)
Kóng-ōe bô saⁿ-sâng sī Lo̍k-káng-lâng

Hiān-tāi ê pó-tó sī Tâi-oân, san-tin hái-bī sī kài chê-choân
Lí nā ū-êng kín sûi góa lâi, kok-tē bêng-sán góa lóng ū chhoân

Tòe góa lâi iā-chhī lí tiō chai, kok-chióng ê kháu-bī sī chiok lī-hāi
Sè-kài ū-miâ sī zhēnnǎi, xiāngmín siōng ài chhiáⁿ lāng chia̍h ke-pâi

Kah góa lâi biō-kháu se̍h lāu-ke, chiàⁿ-káng ê chu-bī sī ū-kàu chōe
Ō͘-kóe tiⁿ-kóe chhái-thâu-kóe, lāi-hâng—ê lâi chia̍h tháng-á-ke

Tong-kui-ah, tàⁿ-á-mī, ô-á-mī-sòaⁿ chham iân-sui
Jūn-piáⁿ-kauh, hó͘-kā-ti, môa-iû-ke sī kó͘-chá-bī

Hang han-chî, sa̍h hoan-be̍h, iâm-so͘-ke phòe tang-koe-tê
Ti-hoeh-kóe, sio-chiú-lê, chhàu-tāu-hū phóe peng tāu-hoe

Âng-sio-môa, pe̍h-chhái-ló͘, sio-chhiú-hê kah iûⁿ-bah-lô͘
Ô-á-chian, tiáⁿ-pinn-sô, bí-hún-chhá kah tâng-á-bí-ko

Lâi iā-chhī khì-hun ū-kàu hó, ū chia̍h ū lia̍h, sǹg ē-hô
Lâi biō-kháu sì-kòe lóng-sī pó, ū pó-pì koh hó chhit-thô

Lâng kóng phah-piàⁿ, tio̍h thàn chheng-chhun
Iah nā siūⁿ-beh chhit-thô, tio̍h thàn chit-chūn
Ta̍k-ke tàu-tīn lâi iû Tâi-oân
Bōe-su ná hông-tè leh chhut-sûn