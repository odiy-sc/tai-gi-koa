Chū-chiông góa si̍k-sāi lí liáu-āu ê muí chi̍t-kang, góa ê sè-kài lóng-sī chhun-thiⁿ
Góa siōng ài nn̄g-ê-lâng, chhiú khan--leh choè-tīn se̍h-ke, se̍h chhut chi̍t-luí ài-chêng ê hoe

Gún sim-lāi chhiong-boán kî-thāi, mā kám-kak chin pháiⁿ-sè, m̄-chai lán ê ài kám ū sú-phoè,
Góa siōng ài nn̄g-ê-lâng, chē chò-hoé thiaⁿ lí kóng-oē, kóng chhut chi̍t-toāⁿ san-bêng-hái-sè

Thian-gâi hái-kak, góa chhoā lí sì-kè khì kiâⁿ, tú-tio̍h lo̍h-hō͘ góa ê ài, tiō-sī hō͘-sòaⁿ

Gún chit-sì-lâng, nā bô lí sī beh án-chóaⁿ, gún ê sim-lāi, gún ê bī-lâi, lí sī gún ê chòe-ài

Siōng bí-lē ê chêng-koa, sī góa chhiùⁿ hō͘ lí lâi thiaⁿ, siáⁿ-mih tāi-chì, lóng ū góa thè lí lâi taⁿ
Siōng ài thiaⁿ, sè-kài chhiong-boán lí ê chhiò-siaⁿ, bī-lâi ê lō͘, góa kah lí chòe-tīn kiâⁿ
Siōng bí-lē ê chêng-koa, sī lán chò-hóe chhiùⁿ ê koa, gún ê sim-lāi, mā siūⁿ-beh chi̍t-ê khò-hōaⁿ
Nā ū lí éng-oán chòe-phōaⁿ gún ê sim bōe ko͘-toaⁿ
Bí-lē ê chit siú chêng-koa, nā bô lí chhiùⁿ bōe soah
Bí-lē ê chit siú chêng-koa, lán chhiùⁿ kah siōng tōa-siaⁿ