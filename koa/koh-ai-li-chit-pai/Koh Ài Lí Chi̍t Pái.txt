Kòe liáu eng-àm
Beh hām pa̍t-lâng kiat-hun 
Thiaⁿ-kóng lí í-keng ū
Pa̍t-lâng ê kiáⁿ-sun
Kiat-kó mā sī kiâⁿ kàu chòe-āu chi̍t pō͘ 
Tiō sī lí ū ang
Góa iah-bōe ū bó͘

Siūⁿ khí hit sî
Lí sī pháiⁿ kah ū chhun
Tú tio̍h góa sī
Lí hó-miā ê thian-hūn
Kiat-kó mā sī kiâⁿ kàu chòe-āu chi̍t pō͘ 
Tiō sī oa̍t-thâu cháu
Mài koh-chài tam-gō͘ 

M̄-chai lí sī tī tó-ūi
Góa siūⁿ-beh
Thiaⁿ lí un-jiû ê siaⁿ-im
Í-āu góa ē tòng-chòe m̄-bat lí
Bô lán ê kòe-khì

Nā sī hit kang
Sī góa lâi khan khí lí ê chhiú
Tiō m̄-sī chit-má
Sī I lâi oân-sêng lí ê iau-kiû

Nā sī hit kang
Sī góa tùi ài-chêng bô sio-niū
Lí kám ē tńg-lâi
Chò-hóe ê só͘-chāi

Góa ài lí bô būn-tê
Būn-tê sī lí m̄ sī góa ê

Góa ū-iáⁿ m̄ chai hó-pháiⁿ
Koh siūⁿ-beh ài lí chi̍t pái

Koh ài lí chi̍t pái