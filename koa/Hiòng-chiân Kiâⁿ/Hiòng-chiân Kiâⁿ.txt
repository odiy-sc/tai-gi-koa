Hoé-chhia chiām-chiām leh khí-kiâⁿ
Chài-hoē goá ê kò͘-hiong kap chhin-chiâⁿ
Chhin-ài ê pe-bú chài-hoē—pa
Tàu-tīn ê pêng-iú kò-sî--lah

Goá beh lâi-khì Tâi-pak phah-piàⁿ
Thiaⁿ lâng kóng siáⁿ-mi̍h hó-khang--ê lóng tī hia
Pêng-iú chhiò goá sī ài choè bîn-bāng ê gōng-kiáⁿ
M̄-koán lû-hô, lō͘ sī ka-tī kiâⁿ

Oh! Chài-hoē pa!
Oh! Siáⁿ-mi̍h lóng m̄ kiaⁿ
Oh! Chài-hoē pa!
Oh! Hiòng-chiân kiâⁿ

Chhia-chām chi̍t-chām chi̍t-chām koè--khì lah
Hong-kéng chi̍t-bō͘ chi̍t-bō͘ chhin-chhiūⁿ tiān-iáⁿ
Kā ka-tī tòng-choè sī lâm-chú-kak lâi poaⁿ
Hûn-iû sù-hái khó-pí sī 小飛俠

M̄-koán sī iù-tì ia̍h-sī lo̍k-koan
Hiō-kó nā an-choáⁿ, ka-tī tio̍h lâi taⁿ
Goân-liōng put-hàu ê kiáⁿ-lî—pa
Thàn goá iáu siàu-liân koáⁿ-kín lâi phah-piàⁿ

Oh! Chài-hoē pa!
Oh! Siáⁿ-mi̍h lóng m̄ kiaⁿ
Oh! Chài-hoē pa!
Oh! Hiòng-chiân kiâⁿ

Tâi-pak Tâi-pak Tâi-pak-chhia-thâu kàu--ah--lah
Beh lo̍h-chhia ê lú-kheh chhiáⁿ koán-kín lo̍h-chhia
Thâu-chêng sī hiān-tāi ê Tâi-pak chhia-thâu
Goá ê lí-sióng kap hi-bāng lóng tī chia

Chi̍t-tòng chi̍t-tòng ê 高樓大廈
M̄-chai ū toà goā-chē chhiūⁿ goá chit-chióng ê gōng-kiáⁿ
Khah-chá thiaⁿ lâng chhiùⁿ 台北不是我的家
Tān-sī goá chi̍t-tiám-á lóng bô kám-kak