Chi̍t-mî bāng, lóng khòaⁿ bô lí ê lâng
Gún ê sim, sī iā-iā teh su-lôan
Chêng sī hong-tiong ê hoe-châng
Khí-lo̍h bōe-tàng chiàu hi-bāng
Gún iu-gôan uī lí teh chheng-phang

Sī iân-hun, hō͘ siang-lâng phōaⁿ sio-suî
Sī miā-ūn, i chiong lán lâi pàng-lī
Hong chhoe chi̍t-soaⁿ kòe chi̍t-soaⁿ
Chhōe bô sim-ài ê hêng-iáⁿ
Chhoe bōe thàu góa sim-lāi ko͘-toaⁿ

Lâng nā-sī, thiàⁿ tio̍h chi̍t-ê bô-sim ê lâng
Chêng bâng-bâng, bāng lí pòaⁿ-seng, thang ia̍h m̄-thang
Chhiūⁿ tang-lâu-chuí, mî-mî siuⁿ-si
To-chêng to òan-thàn, iū-koh siūⁿ khí

Lâng nā-sī, thiàⁿ tio̍h chi̍t-ê bô-sim ê lâng
Tòng-chòe sī, chù-tiāⁿ âng-tîn chi̍t-tiûⁿ lôan-bāng
Phian-phian uī lí, bāng iā siuⁿ-si
Siáng ê lâng, siáng thiàⁿ-thàng, hôan-hôa lóng sī bāng